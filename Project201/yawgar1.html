<!doctype html>
<head><meta charset="UTF-8">
<title>နှလုံးသွေးကြောကျဉ်းရောဂါ- Ischaemic Heart Disease </title>
<link rel="icon" href="logo.png">
<style>
h1 { background-color:deeppink; color:white;
      }
</style>
</head>
<h1>နှလုံးသွေးကြောကျဉ်းရောဂါ- Ischaemic Heart Disease</h1>
<body>
<img src="IschaemicHeartDisease.jpg" width="400" height="350" >
<h4>နှလုံးသွေးကြောကျဉ်းရောဂါဆိုတာ</h4>

နှလုံးသွေးကြောကျဉ်းရောဂါဆိုတာ နှလုံးဆီကို သွေးပို့လွှတ်တဲ့ သွေးကြောတွေ တဖြည်းဖြည်း ကျဉ်းလာတဲ့အတွက် နှလုံးထံကို သွေး အလုံအလောက် မရောက်တော့ဘဲ နောက်ဆက်တွဲ ပြသနာတွေ ဖြစ်ပေါ်လာတာကို ခေါ်ပါတယ်။
<br><br>
<h4>ဘာကြောင့် ဖြစ်ရတာလဲ</h4>

အသက်ကြီးလာတာနဲ့အမျှ သွေးကြောနံရံတွေ မာကြောလာတာ၊ သွေးကြောနံရံမှာ အဆီတွေ စုပုံတာတွေ ဖြစ်လာပါတယ်။<br>
<br>
ဒီတော့ နှလုံးသွေးကြောတွေက  ကျဉ်းလာပြီး နှလုံးဆီကို သွေးအလုံ အလောက် မရောက်နိုင်တာကြောင့် နှလုံးရဲ့ လုပ်ငန်းဆောင်တာတွေကို ပုံမှန်မလုပ်ဆောင်နိုင်တော့ဘဲ ရောဂါလက္ခဏာတွေ ဖြစ်ပေါ်လာပါတယ်။
<br><br><br>
<h4>သိသာထင်ရှားတဲ့ လက္ခဏာများ</h4>

-ရင်ဘတ်အောင့်တာဟာ အများဆုံးတွေ့ရတဲ့ ရောဂါလက္ခဏာဖြစ်ပါတယ်။ ရင်ညွန့်အနီးတဝှိုက် အောင့်တတ်ပြီး ရင်ဘတ်ကိုဆွဲဆုတ်ထားသလို ခံစားရနိုင်ပါသည်။
<br><br>
-ခန္ဓာကိုယ် လှုပ်ရှားမှုများတဲ့အခါ ပိုအောင့်တတ်ပါတယ်။ အနားယူလိုက်တဲ့အခါမျိုးမှာတော့ ပြန်ပြီးသက်သာသွားတာမျိုး ဖြစ်တတ်ပါတယ်။
<br><br>
-အစာမကြေတာ၊ ရင်ပူတာ စတဲ့ လက္ခဏာတွေနဲ့ လည်းမှားနိုင်ပါတယ်။
<br><br>
-ဘယ်ဘက်ပုခုံး၊ လည်ပင်း၊ မေးရိုး စတဲ့နေရာတွေမှာလည်း နာကျင်တာမျိုး ဖြစ်တတ်ပါတယ်။ ပျို့ခြင်းအန်တာ၊ ချွေးစေးပြန်တာ၊ ပင်ပန်းနွမ်းနယ်တာတွေ ခံစားရနိုင်ပါတယ်။
<br><br>
-နောက်ပြီး  မောပန်းတာ၊ ရင်တုန်တာ၊ နှလုံးခုန်မြန်တာ တွေ လည်းဖြစ်ပွားနိုင်ပါတယ်။ ရောဂါအခြေအနေဆိုးရွားလာမယ်ဆိုရင် နှလုံးကြွက်သားပုပ်တာ၊ ရုတ်တရက်ရှော့ခ်ရပြီး သတိလစ်သွားတာမျိုး ဖြစ်တတ်ပါတယ်။
<br><br><br>
<h4>ကုသမှု ပေးတဲ့အခါ</h4>

အရင်ဆုံး ရောဂါရာဇဝင်ကို အသေးစိတ်မေးမြန်းရပါမယ်။
<ul>
	<li>ဘယ်နေရာက အောင့်နေတာလဲ၊</li>
	<li>ဘယ်အချိန်မှာ ပိုပြီး အောင့်တတ်လဲ၊</li>
	<li>ဘယ်လိုနေရင် နှလုံးက ပိုအောင့်တာလဲ စတာတွေကို သေသေချာချာ မေးရပါမယ်။</li>
</ul>
နောက်တစ်ဆင့်အနေနဲ့ ထပ်ပြီး ပြုလုပ်သင့်တဲ့ စမ်းသပ်စစ်ဆေးမ တွေကတော့
<ul>
	<li>နှလုံးခုန်သံ နားထောင်တာပြီး နှလုံးခုန်သံ မှန်၊ မမှန်၊</li>
	<li>နှလုံးခုန်နှုန်းကို ရေတွက်တာပြီး နှလုံး ခုန်နှုန်း မြန်၊ မမြန်၊</li>
	<li>သွေးဖိအားကို ပုံမှန်တိုင်းတာပြီး သွေးဖိအား တက်နေလား၊ ကျနေလား ဆိုတာ အဓိက စစ်ဆေးရပါမယ်။</li>
</ul>
<h4>တခြားရောဂါလက္ခဏာတွေ</h4>
<ul>
	<li>ဖြူဖျေားနွမ်းနယ်တာ၊</li>
	<li>မျက်လုံးတစ်ဝိုက် ဒါမှမဟုတ် တစ်ကိုယ်လုံးဖောရောင်လာတာ၊</li>
	<li>မောပန်းနေတာ၊</li>
	<li>ညဘက်မောပြီး ထထိုင်နေရတာ၊</li>
	<li>ခဏခဏ ရင်တုန်တာ၊</li>
	<li>မူးမေ့လဲတာတွေ ခံစားရနိုင်ပါတယ်။</li>
</ul>
<h4>စစ်ဆေး ကုသတဲ့အခါ</h4>
<ul>
	<li>စစ်ဆေးမှုတွေ အနေနဲ့ ဓာတ်မှန်ရိုက်တာ၊</li>
	<li>Echo (နှလုံးဓာတ်မှန်) ရိုက်တာ၊</li>
	<li>ECG ဆွဲတာ၊</li>
	<li>စီတီ၊ MRI ရိုက်တာ၊</li>
	<li>သွေးတွင်း အင်ဇိုင်းဓာတ်တစ်မျိုးကို စစ်တာ၊</li>
	<li>သွေးတွင်းအဆီဓာတ်စစ်ဆေးတာ တွေကို ဆရာဝန်ကြီးတဲ့ ညွှန်ကြားချက်အတိုင်း ပြုလုပ်နိုင်ပါတယ်။</li>
</ul>

ကုသခြင်းအပိုင်းမှာလည်း ခွဲစိတ်ကုသတာ၊ သောက်ဆေးပေးပြီး ကုသတာမျိုး ပြုလုပ်လေ့ရှိပါတယ်။
<br><br>
-<br>
-<br>
-<br>
-<br>
 
<h4>ရောဂါမဖြစ်အောင် ကာကွယ်နိုင်ဖို့</h4>

နှလုံးသွေးကြောကျဉ်းရောဂါ မဖြစ်အောင် ကာကွယ်တဲ့နေရာမှာ နေ့စဉ် နေထိုင်မှုဘဝပုံစံက အရမ်းကို အရေးပါ ပါတယ်။
<br><br>
-ဆေးလိပ်သောက်တာဟာ နှလုံး သွေးကြောကျဉ်းရောဂါ ဖြစ်စေနိုင်တဲ့ အဓိကအကြောင်းအရင်းတစ်ခုဖြစ်တဲ့အတွက် ဆေးလိပ်ဖြတ်နိုင်အောင် မဖြစ်မနေ ကြိုးစားရပါမယ်။
<br><br>
-အစားအသောက်အနေနဲ့ကတော့  အဆီများတဲ့ အစားအစာတွေ၊ အငန်ပိုတဲ့ အစားအစာတွေ၊ အချိုကဲတဲ့အစားအစာကို အတတ်နိုင် ဆုံးလျှော့စားရပါမယ်။
<br><br>
အနေအထိုင်အနေနဲ့ ကိုယ်လက်လှုပ်ရှားမှုကို နေ့စဉ်ပုံမှန်ပြုလုပ်ဖို့ လိုပါတယ်။ နေ့စဉ်လမ်းလျှောက်တာ၊ အေရိုးဗစ်လို နှလုံး ကျန်းမာစေတဲ့ လေ့ကျင့်ခန်းတွေ ပြုလုပ်တာ၊ မိမိစိတ်ဝင်စားတဲ့ အားကစားတစ်မျိုးမျိုးကို ပုံမှန်ပြုလုပ်တာမျိုး ရှိသင့်ပါတယ်။ တစ်နေ့ကို ၁၅မိနစ်ကနေ နာရီဝက် အထိ ပုံမှန်ကိုယ်လက်လှုပ်ရှားမှုပြုလုပ်ရပါမယ်။ ကိုယ်အလေးချိန်ထိန်းပြီး အဝမလွန်အောင် ဂရုပြုပါ။
<br><br>
နောက်ပြီး သွေးဖိအားနဲ့ သွေးတွင်းသကြားဓာတ် တို့ကို သေသေချာချာ ထိန်းထားသင့်ပါတယ်။ ပုံမှန် သွေးချို ဖောက်စစ်တာ၊ သွေးပေါင်ပုံမှန်တိုင်းတာ တို့ကိုပြုလုပ်ပြီး သောက်ဆေး၊ ထိုးဆေးတို့ကို ပုံမှန်သောက်တာ၊ ထိုးတာတွေ ပြုလုပ်သင့်ပါတယ်။
<br><br>
<h4>သုံးသပ်ချက်</h4>

အကျဉ်းချုပ်အနေနဲ့ မိမိရဲ့ အစားအသောက် အနေအထိုင် ပုံစံကိုထိန်းသိမ်းပြီး ကိုယ်လက် လှုပ်ရှားမှု ပုံမှန်ပြုလုပ်မယ်ဆိုရင် နှလုံးသွေးကြောကျဉ်းရောဂါကို ကြိုတင် ကာကွယ်နိုင်တာကြောင့် ဆင်ခြင်သတိပြုဖို့ ဆန္ဒပြုလို်က်ရပါတယ်။
<br><br>
<br><br>
Source-<b> ဒေါက်တာ အောင်ပြည့်ဖြိုးဦး</b>
</body>